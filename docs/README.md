

# Welkom bij Project Notificatieservices

Project Notificatieservices wil het mogelijk maken dat Nederlandse overheidsorganisaties vaker en beter gebeurtenisgedreven ('event driven') werken. Daarvoor is op een aantal aspecten standaardisatie nodig. 

Project Notificatieservices heeft een tweetal samenhangende doelen:
1. Het komen tot overheidsbrede afspraken en standaarden om vaker en beter gebeurtenisgedreven kunnen werken. Het belangrijkste op te leveren product daarbij is een standaard berichtformaat voor geautomatiseerd uitwisselen van informatie over plaatsgevonden gebeurtenissen ('notificaties'). Daarnaast wordt o.a.:
    - beschreven welke uitdagingen op verschillende terreinen er zijn en aanbevelingen om hier mee om te gaan
    - aanzetten gedaan voor afspraken en standaarden voor interactie tussen applicaties (bijv. voor discovery en abonneren).
2. Het voorbereiden van overheidsbrede samenwerking voor doorontwikkeling. Vergelijkbaar met hoe dit bij de Nederlandse API strategie plaatsvind is een community van overheidsorganisaties en marktpartijen nodig om als overheid vaker en beter gebeurtenisgedreven te gaan werken aan wat we naar analogie van de API strategie noemen 'Nederlandse Notificatie strategie'. 

U vindt hier drie onderdelen met daarin __producten die nog in ontwikkeling zijn__:
1. [NL GOV profile for CloudEvents](./CloudEvents-NL-profiel) : het voorgestelde standaard berichtformaat gebaseerd op de internationale CloudEvents standaard.
2. [Nederlandse Notificatie Strategie](./Nederlandse-Notificatie-Strategie) : een aanzet voor doorontwikkeling na afloop van project Notificatieservices. 
3. [Project Notificatieservices documentatie](./Achtergrond-documentatie) : diverse producten die binnen het project zijn ontwikkeld en achtergronddocumentatie zijn te zien voor bovenstaande producten.

Hieronder vindt u kort wat informatie over het project Notifictatieservices.

## Missie

- Bijdragen aan effectief gebeurtenisgedreven kunnen werken binnen de overheid.
- Standaardiseren van het berichtformaat voor notificatieberichten.
- Maken van afspraken over diverse aspecten van gebeurtenisgedreven werken.

## Visie

Een overheid die ook gebeurtenisgedreven werkt en daarmee snellere en betere dienstverlening kan leveren.

## Strategie

We sluiten zoveel mogelijk aan op wat wereldwijd gebruikelijk is (bijv. het [publish-subscribe patroon](https://en.wikipedia.org/wiki/Publish%E2%80%93subscribe_pattern) en wat al ontwikkeld is (bijv. [CloudEvents](https://cloudevents.io/) ('A specification for describing event data in a common way')). Waar nodig en nuttig binnen onze overheidscontext maken we aanvullende afspraken. Daarbij houden we rekening met de bestaande diversiteit binnen de overheid. 

## Organisatie

- Opdrachtgever: het Ministerie van Binnenlandse Zaken. 
- Opdrachtnemer: VNG Realisatie.
- Bij de uitvoering zijn zowel bestuursorganen (bijv. gemeenten) als uitvoeringsorganisaties (bijv. Logius) als marktpartijen betrokken.

## Scope

Gebeurtenissen doen zich in vele vormen en binnen vele contexten voor. Bij uitvoering van het project is bewust gekozen voor een afbakening van de scope om te voorkomen dat er teveel vraagstukken tegelijkertijd moeten worden opgelost. Een belangrijke afbakening is bijv. dat het project zich richt op geautomatiseerd notifceren tussen applicaties. Overigens is de verwachting dat veel projectresultaten ook bruikbaar zullen zijn voor zaken die nu buiten scope zijn geplaatst. ([Toelichting op projectscope](./projectscope)) 
