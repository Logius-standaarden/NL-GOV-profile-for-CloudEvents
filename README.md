# NL GOV profile for CloudEvents

Het NL GOV profile for CloudEvents is een specificatie voor het gestandaardiseerd
beschrijven en kunnen uitwisselen van plaatsgevonden gebeurtenissen tussen applicaties.
Het profiel is gebaseerd op de [CloudEvents](https://cloudevents.io/) specificatie die is ontwikkeld door de [Serverless Working Group](https://github.com/cncf/wg-serverless) van de
[Cloud Native Computing Foundation](https://www.cncf.io/). CloudEvents is een
specificatie voor beschrijven van gebeurtenisgegevens in gangbare formaten
om interoperabiliteit tussen services, platforms en systemen te bieden.

Een van de uitgangspunten van het project was om zoveel mogelijk aan te sluiten bij wat wereldwijd gebruikelijk is (bijv. notificeren via het [publish-subscribe patroon](https://en.wikipedia.org/wiki/Publish%E2%80%93subscribe_pattern) en om voort te bouwen op wat al ontwikkeld is (bijv. [CloudEvents](https://cloudevents.io/). In plaats van al uitgevonden wielen opnieuw, en waarschijnlijk slechter, te gaan uitvinden is aangesloten bij wat
wereldwijd op dit gebied gebeurt en maken aanvullende afspraken waar dit binnen de context van de Nederlandse overheid nodig of wenselijk is.

Het GOV NL profiel, en enkele daaraan gerelateerde producten, zijn nog volop in ontwikkeling. In 2021 is een eerste versie van het GOV NL profiel gemaakt samen met een community met medewerkers van overheidsorganiaties en leveranciers üôè.  Als u een bijdrage wilt leveren aan verdere ontwikkeling wordt dit zeer gewaardeerd. Informatie over hoe u kunt bijdragen vindt u op een [aparte pagina](../../CONTRIBUTING.md).

**Bekijk hier [de laatste werkversie](https://vng-realisatie.github.io/NL-GOV-profile-for-CloudEvents/) van 
het GOV NL profiel.**

Er is ook een '[Guideline for JSON, HTTP en Webhook](Use-of-json-http-webhook.md)' gemaakt om toe te lichten hoe het GOV NL profiel is toe te passen als gebruik wordt gemaakt van het JSON-gegevensformaat, het HTTP-protocol en/of het Webhook interactiepatroon. Deze handreiking verwijst naar door de Serverless Working Group ontwikkelde specificaties en geeft handreikingen hoe daar binnen de Nederlandse context effectief gebruik van is te maken. Afhankelijk van nog te maken keuzes kan deze handreiking zich, vergelijkbaar als het NL GOV profiel, ontwikkelen tot een overheidsbrede standaard die bijdraagt aan verdere interoperabiliteit. Uw feedback op deze handreiking is ook zeer welkom.

